<text><body><div type="G" n="CY">
<pb facs="191r.JPG" n="191r"/>
<lb/><l n="693">(base) Though ȝe prolle ay ȝe schull it neuer fynde </l>
<lb/><l n="694">(base) Ȝe ben as bolde as is bayard the blynde </l>
<lb/><l n="695">(base) That blundreth forth and peril casteth he non </l>
<lb/><l n="696">(base) He is as bold to renne agayn a stoon </l>
<lb/><l n="697">(base) As for to go bysydes in the weye </l>
<lb/><l n="698">(base) So fare ȝe that multiplie I seye </l>
<lb/><l n="699">(base) If that ȝoure yȝen may not seen aright </l>
<lb/><l n="700">(base) Loketh that ȝoure mynd lakke nought his sight </l>
<lb/><l n="701">(base) For though ȝe loke neuer so brode and stare / </l>
<lb/><l n="702">(base) Ȝe schulle nat wynne a myte in that chaffare </l>
<lb/><l n="703">(base) But wasten al that ȝe may Rappe and renne </l>
<lb/><l n="704">(base) Withdrawe the fir lest it so faste brenne </l>
<lb/><l n="705">(base) Medleth nomore with that art I mene </l>
<lb/><l n="706">(base) For if ȝe doon ȝour thrift is gon ful clene / </l>
<lb/><l n="707">(base) And right as swithe I wol ȝou telle heere </l>
<lb/><l n="708">(base) What that the philosophres sein in this matere / </l>
<lb/><l n="709">(base) Lo thus seith arnold of the newe toun </l>
<lb/><l n="710">(base) As his Rosarie maketh mencioun </l>
<lb/><l n="711">(base) He seith right thus withouten eny lye </l>
<lb/><l n="712">(base) Ther may no man mercurie mortifie </l>
<lb/><l n="713">(base) But if it be with his brotheres knowleching </l>
<lb/><l n="714">(base) How that he which that first seyde this thing / </l>
<lb/><l n="715">(base) Of Philosophres fader was hermes / </l>
<lb/><l n="716">(base) He saith how that the dragoun douteles </l>
<lb/><l n="717">(base) Ne dyeth not but if he be slayn </l>
<lb/><l n="718">(base) With his brother and that is for to sayn </l>
<lb/><l n="719">(base) By the dragoun mercurie and non other </l>
<lb/><l n="720">(base) He vnderstood and bremston were his brother </l>
<lb/><l n="721">(base) That on of Sol and luna were y drawe </l>
<lb/><l n="722">(base) And therfore sayde he tak heed to my sawe </l>
<lb/><l n="723">(base) Lat no man busye him this art for to seche </l>
<lb/><l n="724">(base) But he that the entencioun and the speche </l>
<lb/><l n="725">(base) Of philosophres vnderstonde can </l>
<lb/><l n="726">(base) And if he do he is a lewed man </l>
<lb/><l n="727">(base) For this science and this connyng quod he / </l>
<lb/><l n="728">(base) Is of the secre of Secrees parde </l>
<lb/><l n="729">(base) Also ther was a disciple of Plato </l>
<pb facs="191v.JPG" n="191v"/>
<lb/><l n="730">(base) That on a tyme sayde his mayster to </l>
<lb/><l n="731">(base) As his book Somer wil bere witnesse </l>
<lb/><l n="732">(base) And this was his demaunde in sothfastnesse </l>
<lb/><l n="733">(base) Telle me the name of the pryuy stoon </l>
<lb/><l n="734">(base) And plato answerde vnto him anon </l>
<lb/><l n="735">(base) Tak the stoon that titanos men name </l>
<lb/><l n="736">(base) Which is that quod he magnasia the same / </l>
<lb/><l n="737">(base) Seyde Plato ȝee Sire and is it thus </l>
<lb/><l n="738">(base) This is ignotum per ignocius </l>
<lb/><l n="739">(base) What is magnasia goode sire I pray / </l>
<lb/><l n="740">(base) It is a water that is maad I say </l>
<lb/><l n="741">(base) Of elementes foure quod Plato </l>
<lb/><l n="742">(base) Tel me the roche goode sire quod he tho </l>
<lb/><l n="743">(base) Of that water if it be ȝour wille </l>
<lb/><l n="744">(base) Nay nay quod Plato certeyn that I nylle </l>
<lb/><l n="745">(base) The Philosophres were sworn echon </l>
<lb/><l n="746">(base) That they scholde discouere it to no mon </l>
<lb/><l n="747">(base) Ne in no book it write in no manere </l>
<lb/><l n="748">(base) For vnto crist it is so leef and deere </l>
<lb/><l n="749">(base) That he wil nat that it discouered be </l>
<lb/><l n="750">(base) But where it liketh to his deite </l>
<lb/><l n="751">(base) Man to enspire and eek for to defende </l>
<lb/><l n="752">(base) Whom that him liketh lo this is the ende </l>
<lb/><l n="753">(base) Thanne conclude I thus sithens that god of heuene </l>
<lb/><l n="754">(base) Ne wole nat that the Philosophres neuene </l>
<lb/><l n="755">(base) How that a man schal come vnto this stoon </l>
<lb/><l n="756">(base) I rede as for the beste lat it goon </l>
<lb/><l n="757">(base) For who so maketh god his aduersarie </l>
<lb/><l n="758">(base) As for to worche eny thing in contrarie / </l>
<lb/><l n="759">(base) Vnto his wille certes neuer schal he thriue </l>
<lb/><l n="760">(base) Though that he multiplie terme of his lyue </l>
<lb/><l n="761">(base) And there a poynt for ended is my tale / </l>
<lb/><l n="762">(base) God sende euery trewe man boote of his bale  </l>
